---
title: De 28 bedste bøger jeg har læst i 2017
layout: post
date: 2017-08-15 23:21:29
category:
tags:
---

I 2016 satte jeg et mål om at bryde med min konstant binge-watching af mere eller mindre halvkedelige serier, for i stedet at vige tiden til bøgernes verden. Min emigrering fra HBO til Kindle, bød derfor på næsten 150 læste bøger. 2017 har dog budt på et gensyn med HBO, et gensyn der dog ikke blev på bekostning af læsning. Her er derfor de 28 bedste bøger jeg har læst til dato, her lidt over halvvejs i 2017.

## David Allen - Getting Things Done

Getting Things Done (GTD) er vel det tættest jeg kommer på et mantra. Jeg har tidligere kastet mit fokus i alle retninger; hvilket er lidt som at skyde gråspurve med en kanon. Man bruger alt for meget energi, på at udrette alt for lidt. Forestil dig derimod at din personlige planlægning var 100% under kontrol altid. Hvad hvis tankerne var helt klare, uden noget der pressede dig, eller trak dig i andre retninger? David Allen beskriver meget godt hvordan, man kan samle dette tanke mylder, og kun gribe fat i de elementer, der har relevans i dette øjeblik.

## Elon  -  Shaping our Future

Hvis der fandtes jantelov, inden for fysik; brød Elon den dagligt med hans tanker.
Det er svært helt at forstå hans tanker fordi de er så store. I hans bog fortæller han meget livligt omkring hvor tæt det er på at gå galt flere gange med store milliard investeringer. Hvordan han har set raketter brænde op og tage 100 millioner dollars med sig i faldet. Bogen bære også præg af en mand der ikke skåner hverken familie og medarbejdere og med over 200 rejsedage om året skal man være skabt af noget specielt for at kunne følge med. Tænk at manden der står bag PayPal, har så store tanker for os alle.


## Lars Tvede - Det kreative samfund

Lars Tvede er igennem min søgen efter at finde, et velargumenteret politisk ståsted, blevet lidt af en (anti)helt for mig rent personligt. Jeg vil virkelig gerne hade den liberale tankegang, men efter at have læst Det kreative samfund. Kan jeg simpelthen ikke. Bogen må by far, være den mest velskrevne argumentation omkring en ideologi, man kan finde.

## Lars Tvede - Iværksætter

Iværksætteri er nok for mange; mig selv inklusiv. En svær størrelse at forstå. Hvad indebærer det? Hvilke personlige kompromiser indebærer det? Lars og Mads Faurholt har sammen stiftet over 30 virksomheder. Her besvarer de to; nærmest alle spørgsmål man kan sidde med omkring iværksætteri.

## Jacob Beermann - Stærk

Jacob Beermann er nok en af de mest nuancerede og kompetente personer i det danske træningsmiljø. Bogen omhandler ikke blot træning, men ligeledes hvordan man skal anskue sig selv, og ens forhold til smerte. Og hvordan man som person skal tage ansvaret for sit liv, for på denne vis at sætte sig selv i føresædet. 
Især en sætning i bogen; ramte mig.
“*De fleste lever livet som var det en sprint. Vil du have vedvarende resultater, skal du agere vedvarende. Vil du være dit bedre jeg om en uge, eller dit bedste jeg om tre år*.?!”


## Walter Isaacason – Steve Jobs

Jeg tror alle har en eller anden form for holdning til Steve Jobs og Apple. For mig var bogen et breaking point da jeg var yngre. Han var ikke en perfekt. Mislykkedes forhold, specielt til hans første datter. Et forhold til LSD og mærkelige madvaner. En stærk fortælling om et geni der ikke skar genveje når det kom til produktet, men som i livet begik fejl som alle andre og ligeledes afsøgte grænser for at finde sig selv.


## Alex Ferguson – Leading

Jeg har altid været Manchester United fan så at læse Alex Ferguson’s bog om ledelse faldt meget naturligt. Omvendt rundt var jeg ikke klar over hvor meget man arbejder og er på som manager. Hans bog fortæller om 16-20 timers arbejdsdage – flyve verden rundt og kigge efter nye spillere, holde styr på spillernes drukvaner og gambling. En fantastisk rejse ind i fodboldens vanvittige verden med agenter, store talenter og mange millioner. En bog der er milevidt bedre; ens hans første.

## Imran Rashid - Sluk

Efter at have læst Sluk af Imran Rashid, sad jeg tilbage med en aha’ oplevelse omkring, hvor meget alt i min daglig dag konstant kæmper for at få min opmærksomhed. Hvordan; som Imran beskriver det. Virkeligheden er kedeligere end hvad ens telefon kan tilbyde. De mange notifikationer, og den konstante hungren efter Likes. 

## Kurt Strand - Orden i kaos

Vidste du at langtidshukommelsen nærmest er ubegrænset, hvorimod arbejdshukommelsen/fokuset er stærkt begrænset. Brug denne dyrebare koncentration på en ting af gangen. Undgå forstyrende elementer. Intet haster så meget, at det ikke kan vente på et naturligt punktum.


## Christian Stadil – Personlig Karma

Christan Stadil – et stort forbillede. Det lyder lidt dumt, fordi det er først for nyligt jeg har lært manden at kende. Christian har en unik evne som jeg mødte i Tattoodo til at have en særlig ro omkring sig og være ekstremt god til at få andre til at performe sammen. Hans bog, personlig karma bære præg af Christian’s tro på at vi skal lære at elske os selv – også vores udfordringer og ikke stresse for at blive bedre. Vi skal være mere til i nuet. Vil også anbefale hans interviews hos Korridoren.


## 7 Habits of Highly Effective People

En af verdens mest anerkendte forretningsbøger. Den omhandler postulatet om hvordan de mest successfulde mennesker i verden planlægger deres hverdag for at opnå success. Hvordan de tænker og hvordan de bruger et særlig mønster for at få det maksimale ud af deres liv. Hvordan du skal starte med slutningen i sindet – hvordan vil du gerne have dit liv skal se ud? Og så planlæg dine handlinger derefter. En bog der virkelig skaber grobund for nogle tanker, om hvordan man skal håndtere de grundliggende aspekter af ens liv. 

## Jesper Buch – Fra kælder til Milliard

En af de bedre historier jeg har læst. Den giver dig blod på tanden hvis du er kickass, men tager pusten fra dig hvis du tror iværksætteri er let. En blændende historie om at gå fra en kælder i Kolding til at sætte Ikea møbler op i London og hvordan både familie, venner og en tro på sig selv og sin drøm gør en forskel hvis man vil det nok. Vil også anbefale hans interviews hos Korridoren.

## Anthony Robbins – Awaken the Giant Within

Jeg er vild med Tony Robbins – han har en gennemslagskraft der virker. Hvert fald på mig. Awaken the Giant within handler om at vi skal tage vores liv i vores hænder og stå ved det. De fleste af os skaber tankemønstre og lever i et hamsterhjul så vi er ikke skaber det liv vi ønsker, men i stedet for lever et liv skabt af omstændigheder. En tung bog at læse på engelsk, men giver dig utrolig mange teknikker du kan bruge til at skabe et liv som du ønsker.


## Paulo Coelho – The Alchemist

En bog anbefalet af Will Smith i en youtube video om en fårehyrde der rejser ud i verden fordi han vil være noget andet, noget mere. En fortælling om at frygt er vores største udfordring for at gøre noget. At man altid skal tage action og skrive retning (han er ofte et sted i en periode og så er tiden kommet til at rejse går videre). Essensen er at husk at det er din rejse – og du skal gøre det uanset om du frygter det.


## David Schwartz – The Magic of Thinking Big

En af de helt store udfordringer som de fleste iværksættere har er at kunne tænke stort nok. For at skabe noget skal man tænke stort. David Schwartz skriver hvordan vi kan bryde vores mønster omkring tanker – og hvordan vores omgivelser har en effekt på hvordan vi tænker. En bog der får dig til at flyve fordi du pludselig føler der er så meget mere at hente derude.


## Jonah Berger – Contagious

Ganske som bogens navn – “smitsom” handler bogen om hvordan man får ideer til at smitte. Hvordan små ting kan gøre en kæmpe forskel. En bog der kommer med mange gode eksempler på hvordan man i et fysisk eller virtuelt produkt kan indoperere nogle elementer der får det pågældende produkt til at smitte til andre mennesker.


## Jony Ive: The Genius Behind Apple’s Greatest Products

Den egentlig person bag de kendte produkter fra Apple. Jony (Jonathan) er født med en større design intelligens end de fleste. Han strøg fra det ene top studie til det andet og havnede hos Apple under vingerne af Steve Jobs og var bl.a manden bag Iphone, iMac, iPad og var med til at revolutionerer designteamet hos Apple. En spændende fortælling om en kærlighed til produktet og en passion for at skabe noget der ville forandre verden for altid.


## Buddhism Plain and Simple (Arkana)

Jeg har altid været fan af karma. Det har gjort at jeg i de senere år har læst en del buddhisme. Plain and simple er ikke så meget en tung bog som det er en illustration. Med små korte paragraffer beskriver den i simple træk hvordan Buddhismen i vores hverdag kan have en positiv effekt på vores livskvalitet. Med eksempler på hvordan man lever mere i nuet, giver slip på det materialistiske og hvordan man skal betragte alt det sker som et event og ikke andet. Bestemt nogle meget konkrete råd man kan benytte sig af direkte i sig eget liv.


## The Dip – Seth Godin

Seth Godin er et geni indenfor marketing. The Dip handler ikke udelukkende om marketing, men er en god illustration på at vi alle oplever the Dip. Et “dyp” i livet. Når vi oplever dette kan vi give op eller blive ved. Modsat mange andre fortæller Seth meget ihærdigt om hvornår vi skal give op og hvornår vi skal blive ved med at presse på.


## From ZERO to One – Peter Thiel

Peter Thiel er en investeringsguru fra USA. Han har investeret i nogle af mest hotte startups såsom Facebook hvor han blev den første store investor udefra og har i dag 10% af det sociale medie. Hans bog beskriver hvordan man går fra ingenting til et startup, og hvordan man skal tænke hvis man vil bygge den næste store techraket. Den næste Mark Zuckerberg vil ikke bygge det næste Facebook, men nærmere se hvordan adfærdskurven bevæger sig for mennesker og hvordan psykologien forandre sig og deraf bygge et socialt medie der dækker et behov.


## The Growth Hacker – Ryan Holiday

Denne bog er et must for alle folk der gerne vil arbejde med online markedsføring. Ryan Holiday beskriver hvordan growth hacking altid har eksisteret og kommer med stærke eksempler på hvordan eksempelvis Dropbox, Apple, McDonalds og Hotmail har formået at bruge growth hacking til at skabe hockey stick growth. Den åbnede mine øjne for hvordan man kan tænke ud af boksen, specielt når det gælder markedsføring og hvordan man via den kreative tankegang kan slå traditionel markedsføring.


## The Obstacle is The Way – Ryan Holiday

Ryan Holiday’s seneste bog er minder lidt om “Feel the fear and do it anyway” – Det handler om at udfordringer som kommer ind i vores liv skal være en del af livet. De er med til at forme os og derfor er det vigtigt vi går igennem dem og ikke forsøger at komme udenom. Følelsen af at overkomme en forhindring er også en vigtig læredom i livet for at kunne opleve glæde ellers vil man konstant gå og tænke på de udfordringer man aldrig fik løst.

## Dale Carnegie – How to Win Friends and Influence people

Warren Buffet har udnævnt denne bog til hans favorit og jeg må sige jeg er enig. Det er en fantastisk bog om hvorfor vi er født med 2 ører og 1 mund. Nemlig at vi skal lytte mere end vi snakker. Vi skal lytte for at forstå og ikke for at svare. Det kan lyde forkert at “vinde” venner, men det er nærmere en bog om hvordan vi skaber nære venskaber og relationer der kan bruges i både forretningshenseende og i livet generelt. En bog jeg anbefaler alle at læse – og gerne flere gange. Bogen er en fantastisk guidance til hvordan man skal behandle andre mennesker.


## Susan Jeffers – Feel the fear and do it anyway

Som man kan fornemme fra ovenstående bøger har jeg efterhånden læst en del bøger omkring hvordan man skal se sin frygt i øjnene for at kunne komme igennem det. Grunden til det er nødvendigt for os, eller hvert fald for mig at læse sådanne områder op til flere gange er at det er noget af det sværeste nogensinde at lykkedes med. Man har en tendens til at sætte en masse forsvarsstrategier op for sig selv for at undgå at følge frygten i de udfordringer man nu engang har i ens liv. Susan Jeffers bog bringer glimrende eksempler på hvordan man skal håndtere sin frygt og ikke gøre den større end den er. Bogen indeholder ligeledes konkrete tips og tricks til hvordan man skal tackle specifikke situationer.


## Mark Williams – Mindfulness

Mindfulness. Nok det ord der vil se det største boom de kommende år. Vi lever alle et meget stresset liv og forsøger konstant at leve op til vores omgivelsers forvetninger til os. Vi har svært ved at finde mening med livet, det viser et utal af undersøgelser. I vores stræben skal vi til at finde os selv og der kan mindfulness være en stor gevinst. Mark Williams bringer her i bogen en masse konkrete eksempler til hvordan vi altid kan finde ind til vores kerne, hvordan vores vejrtrækning har en stor betydning for vores velvære og hvordan vi skal tackle stressede situationer. En bog der er bygget op omkring gode eksempler på konkrete øvelser der vil få dig til at føle mere til stede.


## Rhonda – The Secret

The Secret! En bog jeg først blev introduceret til i en ung alder da jeg begyndte at følge med i CULT’s eventur. “God energi vinder altid” som Mike Radoor og Konrad preachede i deres tid i Miinto. I starten fandt jeg det meget overtroende, men lærte efterhånden at tro på at det vi tænker bliver til handlinger og virkelighed i den ene eller anden facon. I the secret gennemgår man en lang række eksempler på hvordan positive tankemønstre og “law of attraction” kan give os en edge i livet. Dermed ikke sagt du kan sidde på en sofa dagen lang og så vinde i lotto bare ved at tænke på det – men ofte når vi ønsker noget og tænker på det sætter det også en række actions i gang som bringer os tættere på målet. En bog der skal læses flere gange for at forstå meningen med den.


## Victor Frankl – Man’s searching for meaning

En helt igennem fantastisk historie skrevet af en mand der brugte det en lang del af hans liv i koncentrationslejre under 2. verdenskrig. Victor’s fortælling beskriver hvordan man via eget sind kan overleve selv de mest ekstreme forhold. Det er med andre ord ikke dine omgivelser, men hvordan du ser dine omgivelser der afgør dit liv. En virkelig spændende historie om alt fra frostskader ved at arbejde i minusgrader til hvordan kammerater blev gasset for øjnene af ham. Sætter livet i perspektiv og kan varmt anbefales hvis man mangler perspektiv i livet.


## Gary Vaynerchuk – Jab jab jab right hook

En af de nye online heros er Gary Vee! Han hjalp hans forældre med at skabe en forretning der sælger vin på nettet og boostede den fra 3 millioner dollars i omsætning til 60 millioner dollars. Derefter begyndte han at forfatte bøger og har i dag konsulent virksomhed med 500 ansatte. Hans bog Jab, Jab, Jab right hook beskriver hvordan man skal strække sin online strategi sammen på sociale medier – hvordan man via små jabs kan opbygge et momentum der så eskalerer når man dropper sit right hook. Fantastiske konkrete tips og mange cases hvor han kommenterer hvad der kunne være gjort bedre.
